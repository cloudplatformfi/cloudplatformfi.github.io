---
layout: sivu
tagline: Cloudplatform
title: Tietosuojaseloste
---

# Tietosuojaseloste

## Yleistä

Palveluidemme tarjoaminen edellyttää, että keräämme ja käsittelemme joitakin sinua koskevia henkilötietoja. Arvostamme kuitenkin yksityisyyttäsi! Niinpä olemme sitoutuneet suojaamaan sitä ja noudattamaan kaikkea henkilötietojen käsittelyyn sovellettavaa lainsäädäntöä. Tämä tietosuojaseloste sisältää yleiskuvauksen siitä, mitä henkilötietoja keräämme, millä periaattein sitä käsittelemme, sekä mitä oikeuksia ja vaikuttamismahdollisuuksia sinulla on henkilötietojasi koskien.

Planeetta Internet Oy käsittelee sinua koskevaa henkilötietoa tämän tietosuojaselosteen ja sovellettavan lainsäädännön mukaisesti, joten pyydämme sinua lukemaan tämän tietosuojaselosteen huolellisesti. Saatamme myös tehdä päivityksiä tähän tietosuojaselosteeseen toimintamme kehittyessä tai lainsäädännön muuttuessa, joten pyydämme sinua käymään tällä sivulla aika ajoin.

Toimimme usein myös suhteessa yritys- tai organisaatioasiakkaisiimme tietosuojalainsäädännön tarkoittamana henkilötietojen käsittelijänä. Eli käsittelemme rekisterinpitäjän, asiakkaamme, henkilötietoja tämän lukuun ja ohjeiden mukaisesti. Näiden tietojen käsittelyperiaatteet on määritelty asiakkaamme tietosuojaselosteissa, joten pyydämme tarvittaessa tutustumaan myös niihin.

## Keskeiset tietosuojaperiaatteemme:

- Arvostamme yksityisyyttäsi! Tietosi ovat luottamuksellisia ja niitä käsitellään tämän tietosuojaselosteen ja sovellettavan lain mukaisesti.
- Pääosa käsittelemistämme henkilötiedoista on henkilön itsensä antamaa tai tietoa, joka syntyy palveluitamme käytettäessä.
- Emme pääsääntöisesti luovuta tietoa EU/ETA-alueen ulkopuolelle.
- Käytämme henkilötietoa pääasiassa palveluidemme toimittamiseen, asiakaspalveluun, laskutukseen, palvelun käytön analysoimiseen ja tuotekehitykseen sekä suoramarkkinointiin.
- Olemme sitoutuneita noudattamaan niitä oikeuksia, joita sinulla on omia henkilötietojasi koskien, kuten oikeus tietojen tarkistukseen ja korjaamiseen sekä oikeus tiedon poistamiseen.

## Mitä tarkoituksia varten henkilötietoja kerätään ja käsitellään?

Keräämme, säilytämme ja käsittelemme sinua koskevia henkilötietoja vain ennalta määriteltyihin tarkoituksiin. Emme käsittele henkilötietojasi määritellyn tarkoituksen kannalta yhteensopimattomalla tavalla.

### Pääasiallisia käyttötarkoituksia ovat:

- Palveluidemme tarjoaminen ja toimittaminen sekä näihin liittyvä asiakkuuden hallinta, laskutus, perintä, vika- ja häiriötilanteiden korjaaminen ja muut näihin liittyvät toimet.
- Web-hosting palveluihin liittyvä tuotekehitys ja analysointi.
- Sopimusvelvoitteidemme toteuttaminen.
- Lakisääteisten velvoitteiden noudattamiseksi, kuten esimerkiksi kirjanpito- ja muut lakisääteiset velvoitteet.
- Asiakastyytyväisyyden mittaaminen, markkinoinnin ja palveluiden kohdentaminen, markkinoinnin analysoiminen ja suoramarkkinointi sovellettavan lain sallimissa rajoissa.
- Asiakasviestintä ja yhteydenottopyyntöihin vastaaminen.
- Viranomaispyyntöihin ja oikeudellisiin vaateisiin vastaaminen sovellettavan lain edellyttämissä rajoissa.
- Palveluidemme kohdentaminen sinulle.

## Mitä henkilötietoja minusta kerätään ja mistä lähteistä?

Saamme pääosan keräämistämme henkilötiedoista asiakkaalta itseltään yhteydenoton ja myöhemmin palvelujen käytön yhteydessä. Palveluidemme käytön yhteydessä myös syntyy uusia tietoja, joita käsittelemme ja tallennamme tämän tietosuojaselosteen mukaisesti.

### Keräämme ja käsittelemme pääasiassa seuraavia tietoja:

- Yritysasiakkaista: y-tunnus, osoite ja muut yhteystiedot, yhteyshenkilöiden nimet ja perustiedot.
- Yksityisasiakkaista: Nimi, syntymäaika, osoite ja muut yhteystiedot (henkilötunnus voidaan tarvita esim. verkkotunnuksen rekisteröintiä varten, mutta sitä ei tallenneta rekisteritietoihin).
- Kaikista asiakkaista: tiedot tilatuista palveluista, palveluiden käyttötiedot ja laskutustiedot.
- Laskutusta varten säilytettäviä ja käsiteltäviä tunnistamistietoja ovat esim. yhteyden muoto, kesto ja alkamisajankohta sekä muut sen kaltaiset tiedot ja tunnisteet, kuten käyttäjätunnukset. Laskutusta varten tunnistamistietoja voidaan säilyttää ja käsitellä niin kauan kuin lasku voidaan laillisesti periä, tai jos lasku on asiakkaan toimesta riitautettu, siihen saakka, kun asia on ratkaistu tai sovittu.
- Palveluiden toteuttamista ja kehittämistä varten käsiteltäviä tunnistamistietoja ovat esim. telepäätelaitteen tyyppi ja sijainti, yhteyden muoto, kesto ja alkamisajankohta sekä muut sen kaltaiset tiedot ja tunnisteet, kuten käyttäjätunnukset. Palveluiden toteuttamista ja kehittämistä varten tunnistamistietoja voidaan käsitellä koko sopimussuhteen ajan.

## Millä perusteella henkilötietoja käsitellään?

Huolehdimme siitä, että meillä on aina lain edellyttämä peruste henkilötietojesi käsittelemiselle. Saatamme käsitellä henkilötietojasi usealla eri perusteella.

Kun olet asiakkaanamme, käsittelemme henkilötietojasi sopimuksen täytäntöönpanemiseksi ja valmistelemiseksi. Lisäksi saatamme käsitellä tietoja lakisääteisten ja oikeudellisten velvoitteiden täyttämiseksi. Voimme myös käsitellä henkilötietojasi palveluidemme tietoturvasta huolehtimiseksi ja väärinkäytösten selvittämiseksi.

Käsittelemme myös henkilötietojasi oikeutetun etumme nojalla, joka on palveluidemme tarjoaminen ja liiketoimintamme harjoittaminen ja kehittäminen sekä näihin liittyvä markkinoinnin ja myynnin kohdentaminen.

Joitakin henkilötietoja saatamme käsitellä myös suostumuksesi nojalla niihin tarkoituksiin, joihin olet suostumuksesi antanut.

## Kuka käsittelee tietojani ja luovutetaanko niitä kolmansille osapuolille?

Pääsääntöisesti henkilötietojasi käsittelee vain yrityksemme henkilöstöön kuuluvat henkilöt tehtäviään suorittaessaan. Henkilötietojasi saatetaan luovuttaa yhtiömme kanssa samaan konserniin kuuluville yhtiöille lain sallimissa rajoissa.

Tietojasi saatetaan jossain tapauksessa luovuttaa luottamuksellisesti alihankkijoillemme, jotka käsittelevät henkilötietoja kirjallisen toimeksiantosopimuksen nojalla. Alihankkijamme käsittelevät henkilötietoja sovitulla tavalla, kirjallisten ohjeidemme mukaisesti ja vain niiden tarkoitusten edistämiseksi, joita on tässä tietosuojaselosteessa mainittu.

Saatamme myös lain sallimissa rajoissa luovuttaa henkilötietoja oikeuskäsittelyyn liittyen, viranomaisen pyynnöstä taikka tuomioistuimen määräyksestä esimerkiksi väärinkäytösten, petosten tai tekijänoikeusloukkausten selvittämiseksi.

Henkilötietoja saatetaan myös luovuttaa, mikäli olemme osallisena yritys- tai liiketoimintakaupassa tai muussa yritysjärjestelyssä.

Saatamme myös luovuttaa anonymisoitua tai tilastollista tietoa, jota ei ole mahdollista yhdistää sinuun. Mikäli tällainen tieto ei enää ole katsottavissa henkilötiedoksi, saatamme luovuttaa tietoa kolmansille osapuolille myös muuta kuin tässä tietosuojaselosteessa mainittua tarkoitusta varten.

## Luovutetaanko tietojani EU:n ulkopuolelle?

Henkilötietojasi ei lähtökohtaisesti luovuteta EU:n ulkopuolelle. Mikäli kuitenkin luovuttaisimme henkilötietoja EU:n ulkopuolelle tässä tietosuojaselosteessa mainittuja tarkoituksia varten, huolehdimme siitä, että tietojesi käsittely, siirto ja tallennus toteutetaan lain edellyttämin perustein ja riittävin suojamekanismein.

## Kauanko henkilötietojani säilytetään?

Emme säilytä henkilötietojasi pidempään kuin on tarpeellista niiden käyttötarkoitukselle tai kuin sopimus tai laki vaatii. Henkilötietojen säilytysajat voivat kuitenkin vaihdella käyttötarkoituksesta ja tilanteesta riippuen. Tietojen säilyttämisajat saattavat perustua myös lainsäädäntöön, kuten kirjanpitolakiin. Pyrimme tarvittaessa myös päivittämään tietojasi.

## Miten tietojani säilytetään ja suojataan?

Tietojasi säilytetään asianmukaisesti suojattuna alan yleisten käytäntöjen mukaisesti. Henkilötietoja säilytetään pääasiassa vain sähköisinä tietoina ja tiedot ovat omassa sisäisessä järjestelmässämme tallennettuina. Järjestelmä on suojattu usein erilaisin suojausmenetelmin. Tietoja pääsevät käyttämään vain yhtiömme työntekijät henkilökohtaisella käyttäjätunnuksellaan ja vain siltä osin kuin heillä on tarve saada työtehtäviänsä varten tietoja rekisteristä. Toimitilamme ovat myös turvalliset ja lukitut.

## Tietojen antamisen pakollisuus ja antamatta jättämisen seuraukset?

Henkilötietojen antaminen ei ole pakollista, mutta jos et anna henkilötietoja tai salli niiden käsittelyä, emme todennäköisesti pysty palvelemaan sinua ja täyttämään toimintamme tarkoitusta.

## Käytetäänkö verkkosivulla evästeitä ja mitä ne ovat?

Käytämme evästeitä verkkosivuillamme, jotta voisimme tarjota parhaan mahdollisen käyttäjäkokemuksen sivuston kävijälle. Evästeet ovat lyhyitä tekstitiedostoja, jotka verkkopalvelin tallentaa käyttäjän päätelaitteelle. Evästeet antavat meille tietoa siitä, miten käyttäjät käyttävät verkkosivustoamme. Saatamme hyödyntää evästeitä palveluidemme ja verkkosivustomme kehittämiseksi, verkkosivuston käytön analysoimiseksi, sekä markkinoinnin kohdentamiseksi ja optimoimiseksi. Verkkosivuston käyttäjä voi antaa suostumuksensa tai kieltää evästeiden käytön verkkoselaimensa asetuksista. Useimmat verkkoselaimet sallivat evästeet automaattisesti. Huomaathan, että evästeiden estäminen saattaa rajoittaa verkkosivustomme toimivuutta.

## Millaisia oikeuksia ja vaikutusmahdollisuuksia minulla on?

### Suostumuksen peruuttaminen

Mikäli käsittelemme tietojasi suostumuksesi perusteella, voit milloin tahansa peruuttaa suostumuksen ilmoittamalla siitä meille, esimerkiksi lähettämällä sähköpostia osoitteeseen info@planeetta.fi.

### Pääsy tietoihin

Sinulla on oikeus saada meiltä vahvistus siitä, käsittelemmekö sinua koskevia henkilötietoja sekä saada tietää mitä sinua koskevia henkilötietoja käsittelemme. Lisäksi sinulla on oikeus saada täydentäviä tietoja henkilötietojesi käsittelyn perusteista.

### Oikeus saada virheet korjatuksi

Sinulla on oikeus pyytää, että korjaamme sinua koskevat virheelliset tai vanhentuneet taikka muuten puutteelliset henkilötiedot.

### Oikeus kieltää suoramarkkinointi

Voit kieltää henkilötietojesi käsittelyn suoramarkkinointitarkoituksia varten lähettämällä sähköpostia osoitteeseen info@planeetta.fi.

### Oikeus vastustaa käsittelyä

Mikäli käsittelemme henkilötietojasi yleisen edun taikka oikeutetun etumme perusteella, sinulla on oikeus vastustaa sinua koskevien henkilötietojen käsittelyä siltä osin, kuin käsittelylle ei ole olemassa sellaista huomattavaa syytä, joka syrjäyttäisi sinun oikeutesi taikka käsittely ei ole tarpeen oikeudellisen vaateen hoitamiseksi. Huomaathan, että tässä tilanteessa emme todennäköisesti pysty palvelemaan enää sinua.

### Oikeus rajoittaa käsittelyä

Sinulla on tietyissä tilanteissa oikeus vaatia, että rajoitamme henkilötietojesi käsittelyä.

### Oikeus saada tiedot siirretyksi

Mikäli olemme käsitelleet tietojasi suostumuksesi perusteella tai sopimuksen täyttämiseksi, sinulla on oikeus saada meille sähköisesti toimittamasi tiedot yleisesti käytetyssä muodossa, jotta tiedot voitaisiin siirtää toiselle palveluntarjoajalle.

## Miten voin toteuttaa oikeuteni?

Voit toteuttaa edellä kuvatut oikeutesi ottamalla meihin yhteyttä esimerkiksi lähettämällä sähköpostia osoitteeseen info@planeetta.fi. Pyydämme sinua samalla mainitsemaan nimesi, osoitteesi ja puhelinnumerosi sekä liittämään viestiisi passi-, ajokortti- tai muun henkilötodistuskopion, jotta voimme varmistaa henkilöllisyytesi. Mikäli katsot, että henkilötietojesi käsittely ei ole lainmukaista, voit myös tehdä valituksen toimivaltaiselle valvontaviranomaiselle.

## Voidaanko tätä tietosuojaselostetta päivittää?

Saatamme tehdä päivityksiä tähän tietosuojaselosteeseen toimintamme taikka tietosuojaperiaatteidemme muuttuessa. Päivitykset voivat tulla ajankohtaisiksi myös lainsäädännön muuttuessa. Muutokset tulevat voimaan, kun olemme julkaisseet päivitetyn tietosuojaselosteen. Pyydämmekin sinua siitä syystä tutustumaan tämän tietosuojaselosteen sisältöön säännöllisin väliajoin.

## Mihin voin ottaa yhteyttä tietosuoja-asioissa?

### Yhteystiedot:

Planeetta Internet Oy
Y-tunnus: 1753494-9
Mannerheimintie 105
00280 Helsinki

puh. 010 5251 440
e-mail info@planeetta.fi

Vastaava henkilö
toimitusjohtaja Lauri Kasti
puh. 010 5251 458
