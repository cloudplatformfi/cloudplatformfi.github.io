---
layout: post
title:  "10 syytä valita Cloudplatform"
slug: 10-syyta-valita-cloudplatform
tagline: Single Page
date: 2018-06-06 13:15
categories: [Cloudplatform]
tags: [Pilvi]
image: img-04.jpg
---

Tässä kymmenen syytä, miksi kehittäjän kannattaa valita nimenomaan Planeetan Jelastic-pilvi lukuisten palveluntarjoajien joukosta.

## 1. Yksi ensimmäisistä Jelastic-palveluntarjoajista
Planeetta oli yksi ensimmäisiä Jelastic-palveluntarjoajia julkaistessaan julkisen betan jo vuonna 2012 kotimaisesta konesalistaan. Tästä lähti käyntiin näkyvä yhteistyö Planeetan ja Jelasticin välillä. On ollut kiinnostavaa olla jo mukana varhaisessa vaiheessa, koska pääsimme yhdessä asiakkaiden kanssa vaikuttamaan alustan kehitykseen aktiivisesti.

## 2. Container-virtualisoinnin edelläkävijä Suomessa
Jelastic on rakennettu Virtuozzo container -virtualisointialustan päälle. Planeetta on käyttänyt samaa alustaa jo vuodesta 2003 lähtien webhostingin ja perinteisten virtuaalipalvelinten tuottamiseen. Asiantuntijoillamme onkin vertaansa vailla oleva kokemus container-virtualisoinnista. Planeetalla on myös suurin Virtuozzon asennuskanta Suomessa.

## 3. Jelastic Platinum Partner
Vuonna 2015 Jelastic lanseerasi kumppanuusohjelman, jossa nousimme heti korkeimmalle, eli Platinum Partner -tasolle. Tämä on osoitus asiantuntemuksemme tasosta, ja siten voimme vahvasti vaikuttaa myös Jelastic-palvelun kehityssuuntiin asiakkaidemme toiveiden perusteella.

## 4. Suosituin kotimainen PaaS-alusta
Asiakkailla on Jelastic-palvelussamme ajossa yhteensä tuhansia container-virtuaalipalvelimia, joiden käyttämä muisti lasketaan teratavuissa, suoritinytimet sadoissa kappaleissa ja levytila kymmenissä teratavuissa. Väitämme että tämä tekee Planeetan Jelastic-pilvestä suosituimman kotimaisen PaaS- eli Platform as a Service -alustan.

## 5. Sovellustason valvonta ja reagointi 24/7
Jelastic-palveluntarjoajat valvovat oletuksena Jelastic-alustan toimintaa vuorokauden ympäri omien vasteaikojensa puitteissa. Tämä ei kuitenkaan ratkaise websovellusten toiminnan valvontaa, joka on kokemuksemme mukaan oleellinen asia monessa liiketoimintakriittisessä verkkopalvelussa. Voitkin siirtää myös sovellustason valvonnan ja ongelmatilanteeseen reagoinnin meidän vastuullemme.

## 6. Varmuuskopiointi sisältyy hintaan
Muiden palveluntarjoajien toteutuksissa asiakas on usein itse vastuussa Jelastic-ympäristöjen varmuuskopioinnista. Planeetan alustalla kaikki ympäristöt ja niiden data varmuuskopioidaan ja replikoidaan päivittäin toissijaiseen datakeskukseen. Varmuuskopioita säilytetään viikon ajan taaksepäin ja niitä voidaan palauttaa asiakkaan pyynnöstä tarvittaessa.

## 7. Syvällinen asiantuntemus websovellusten ylläpidosta
Jelastic on aito pilvipalvelu ja näin ollen itsepalvelualusta kehittäjille. Planeetan kanssa kaikkea ei kuitenkaan tarvitse tehdä itse, vaan apua saa tarvittaessa. Asiakkaidemme käytössä on pitkäaikainen asiantuntemuksemme verkkopalveluiden suunnittelusta ja ylläpidosta. Voimme tarvittaessa pureutua kehittäjien kanssa myös itse websovelluksen sielunelämään pelkän pilvialustan ylläpidon sijasta.

## 8. Ensiluokkainen datakeskus ja verkkoyhteydet Suomessa
Planeetta Internetin kotimainen datakeskus Helsingin Ilmalassa täyttää Viestintäviraston korkeimman tärkeysluokittelun vaatimukset (Viestintävirasto 54 B/2014 M) sekä valtionhallinnon VAHTI 23/01/2002 3-tason vaatimukset tietoteknisille laitetiloille. Verkkoyhteydet datakeskukseen on varmistettu moninkertaisesti johtavien kotimaisten ja ulkomaisten runkoverkko-operaattoreiden toimesta.

## 9. Ennustettava hinnoittelu
Verkkoliikenne ja levyoperaatiot eivät maksa erikseen Jelastic-pilvessämme. Käyttöön pohjaavaa laskutusta on vain palvelinresursseissa (muisti ja suoritinteho = hattarat), mutta vain jos haluat. Voit joko varmistaa kustannuskaton käyttämällä dynaamisia hattaroita (cloudlet) tai täysin muuttumattomat kustannukset valitessasi kiinteät hattarat.

## 10. Vaativien websovellusten ylläpito Jelastic-alustalla
Asiakkaillamme on Jelastic-palvelun päällä monenlaisia ja kokoisia websovelluksia ja sivustoja, aina kevyistä Wordpress-sivustoista kymmenien virtuaalipalvelinten klustereihin. Suuriakin suomalaisia sivustoja ja sovelluksia ajetaan tuotannossa Jelastic-pilvestämme. Me tiedämme mitä tämä vaatii ja olemmekin kumppaneidemme apuna ratkaisujen suunnitellussa. Olemme toteuttaneet yhdessä mm.Karhu Helsingin ja W3 Group Finlandin laajoja verkkopalveluita Jelastic-alustan päälle. 
