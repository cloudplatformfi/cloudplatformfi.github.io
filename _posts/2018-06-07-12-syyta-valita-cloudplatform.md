---
layout: post
title:  "10 syytä valita Cloudplatform"
slug: 10-syyta-valita-cloudplatform
tagline: Single Page
date: 2018-06-06 13:15
image: planeetta_cloudplatform.jpg
---

Kun kehittäjä miettii mihin sovellus tai sivusto kannattaisi laittaa ajoon, vaihtoehtoja riittää runsaudenpulaksi asti. Miksi valita juuri Cloudplatform lukuisten eri pilvipalvelujen joukosta?

## 1. Suosituin kotimainen PaaS-alusta
Asiakkailla on Cloudplatformissa ajossa yhteensä tuhansia container-virtuaalipalvelimia, joiden käyttämä muisti lasketaan teratavuissa, suoritinytimet sadoissa kappaleissa ja levytila kymmenissä teratavuissa. Väitämme että tämä tekee Cloudplatformista suosituimman kotimaisen PaaS- eli Platform as a Service -alustan.

## 2. Koeteltu vaativassa tuotantokäytössä
Asiakkaillamme on Cloudplatformissa tuotannossa monenlaisia ja kokoisia websovelluksia ja sivustoja, aina kevyistä Wordpress-sivustoista kymmenien palvelinten klustereihin. Suuriakin suomalaisia sivustoja ja sovelluksia ajetaan tuotannossa pilvestämme. Me tiedämme mitä tämä vaatii ja olemmekin kumppaneidemme apuna ratkaisujen suunnitellussa.

## 3. Ennustettava hinnoittelu
Verkkoliikenne ja levyoperaatiot eivät maksa erikseen palvelussamme. Käyttöön pohjaavaa laskutusta on palvelinresursseissa (Cloudlet = muisti ja suoritinteho), mutta vain jos niin haluat. Voit joko varmistaa kustannuskaton käyttämällä dynaamisia resursseja tai täysin muuttumattomat kustannukset valitessasi kiinteät resurssit.

## 4. Ensiluokkainen datakeskus ja yhteydet
Cloudplatformin käyttämä Digitan konesali Helsingin Ilmalassa täyttää Viestintäviraston korkeimman tärkeysluokittelun vaatimukset (Viestintävirasto 54 B/2014 M) sekä valtionhallinnon VAHTI 23/01/2002 3-tason vaatimukset tietoteknisille laitetiloille. Verkkoyhteydet datakeskukseen on varmistettu moninkertaisesti johtavien kotimaisten ja ulkomaisten runkoverkko-operaattoreiden toimesta (Level 3, Cogent, Telia ja FNE).

## 5. GDPR-valmis
Cloudplatform on EU:n tietosuoja-asetuksen mukainen pilvialusta tuotantosovelluksille. Olemme luotettava kotimainen sopimuskumppani ja henkilötietojen käsittelijä, joka tuntee vastuunsa.

## 6. Turvallinen tallennus
Cloudplatformin suorituskykyisessä, SSD-levyihin pohjautuvassa tallennuksessa kaikki asiakkaiden data tallennetaan levylle AES-256 salakirjoitettuna. Alustamme on myös täysin vikasietoinen ja asiakkaiden sovellukset käynnistetään laiterikon sattuessa automaattisesti toisilla palvelinlaitteilla.

## 7. Varmuuskopiointi sisältyy hintaan
Muiden palveluntarjoajien toteutuksissa asiakas on usein itse vastuussa ympäristöjen varmuuskopioinnista. Cloudplatformin alustalla kaikki ympäristöt ja niiden data varmuuskopioidaan ja replikoidaan päivittäin toissijaiseen datakeskukseen. Varmuuskopioita säilytetään viikon ajan taaksepäin ja niitä voidaan palauttaa asiakkaan pyynnöstä tarvittaessa.

## 8. Container-virtualisoinnin edelläkävijä
Cloudplatform on rakennettu Virtuozzo container -virtualisointialustan päälle. Cloudplatformin tuottava Planeetta on käyttänyt samaa alustaa jo vuodesta 2003 lähtien webhostingin ja perinteisten virtuaalipalvelinten tuottamiseen. Asiantuntijoillamme onkin vertaansa vailla oleva kokemus container-virtualisoinnista. Planeetalla on myös suurin Virtuozzon asennuskanta Suomessa.

## 9. Yksi ensimmäisistä Jelastic-pilvistä
Cloudplatform oli ensimmäinen Jelastic-pilvialustaa käyttävä palveluntarjoa Suomessa. Avasimme julkisen betan jo vuonna 2012. Tästä lähti käyntiin näkyvä yhteistyö Cloudplatformin Jelasticin välillä. Cloudplatform on korkeimmalle, eli Platinum Partner -tasolla.

## 10. Syvällinen asiantuntemus sovelluksista
Cloudplatform on aito pilvipalvelu ja näin ollen itsepalvelualusta kehittäjille. Kanssamme kaikkea ei kuitenkaan tarvitse tehdä itse, vaan apua saa tarvittaessa. Asiakkaidemme käytössä on pitkäaikainen asiantuntemuksemme verkkopalveluiden suunnittelusta ja ylläpidosta. Voimme tarvittaessa pureutua kehittäjien kanssa myös itse websovelluksen sielunelämään pelkän pilvialustan ylläpidon sijasta.
