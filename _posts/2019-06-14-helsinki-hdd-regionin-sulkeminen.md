---
layout: post
title: "Helsinki (HDD) -region sulkeutuu heinäkuussa"
slug: helsinki-hdd-regionin-sulkeminen
tagline: Cloudplatform blogi
date: 2019-06-14 09:30
image: helsinki_ssd_migration.gif
---

Cloudplatformin vuonna 2013 avattu Helsinki (HDD) -region suljetaan heinäkuussa 2019. Se korvataan huoltokatkoissa tehokkaammalla Helsinki (SSD) -regionilla, jossa kaikki viimeisen vuoden aikana perustetut ympäristöt jo sijaitsevatkin tällä hetkellä.

Huoltokatko ei koske ympäristöjä, jotka sijaitsevat jo uudemmalla Helsinki (SSD) -regionilla. Helsinki (HDD) -region toimii normaalisti huoltokatkoihin asti, eikä yksikään asiakkaamme jää siis tyhjän päälle.

## Siirrä itse koska haluat

Voit siirtää itse omat ympäristöt Helsinki (SSD) -regionille jo ennen huoltokatkoa [tämän ohjeen avulla](/helsinki-ssd-migraatio/). Suosittelemme tätä kaikille, mutta erityisesti asiakkaille joille huoltokatkojen ajankohdat eivät sovellu.

## Odota huoltokatkoa

Heinäkuun ensimmäisellä viikolla on neljä ylimääräistä huoltokatkoa, jonka aikana kaikki Helsinki (HDD) -regionilla sijaitsevat ympäristöt siirretään ylläpitomme toimesta Helsinki (SSD) -regionille:

- Maanantain ja tiistain välisenä yönä 2.7.2019 kello 00.00-07.00
- Tiistain ja keskiviikon välisenä yönä 3.7.2019 kello 00.00-07.00
- Keskiviikon ja torstain välisenä yönä 4.7.2019 kello 00.00-07.00
- Torstain ja perjantain välisenä yönä 5.7.2019 kello 00.00-07.00

Huoltoikkunoiden aikana Helsinki (HDD) -regionilla sijaitsevat ympäristöt sammutetaan, siirretään ja käynnistetään uudelleen Helsinki (SSD) -regionilla.

Palvelukatkon pituus riippuu ympäristön levytilan käytöstä. Tyypillisesti katkos on muutamia kymmeniä minuutteja, mutta jos ympäristössä on paljon dataa (useita kymmeniä tai satoja gigatavuja), siirrossa voi kestää useampi tunti.
